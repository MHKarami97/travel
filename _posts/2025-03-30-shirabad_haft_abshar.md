---
layout: post
title: "هفت آبشار شیرآباد"
author: mhk
categories: [آبشار]
tags: [آبشار, جنگل, گلستان, رودخانه]
image: assets/img/121-shirabad_haft_abshar/5.jpg
description: "هفت آبشار شیرآباد"
featured: true
hidden: true
rating: 3
---

## توضیحات
آبشار شیرآباد که به نام‌های آبشار خان ببین، آبشار آقا خان ببین و هفت آبشار شیرآباد شناخته می‌شود؛ یکی از جاهای دیدنی رامیان استان گلستان است که در میان پارک جنگلی سرسبز و زیبای شیرآباد جای گرفته است. این آبشار زیبا در ۵۵ کیلومتری شرق گرگان و بین شهرهای علی آباد کتول و آزاد شهر و حدود هفت کیلومتر جنوب شهر خان ‌ببین قرار دارد.  
مجموعه آبشارهای پلکانی شیرآباد از ۱۲ آبشار کوچک و بزرگ تشکیل شده‌اند که همگی در مسیر رودخانه شیرآباد جای گرفته‌اند. البته این مجموعه به داشتن هفت آبشار معروف است و ازاین‌رو، به آن هفت آبشار شیرآباد نیز گفته می‌شود. نخستین آبشار این مجموعه از انتهای پارک شیرآباد در دو كیلومتری روستای شیرآباد آغاز می‌شود. ارتفاع آبشار اول از سطح دریا ۳۰۸ متر و آبشار هفتم ۳۸۵ متر است.  
هر یک از آبشارهای شیرآباد بر اساس ویژگی‌هایی که دارند به نام‌هایی چون عروس، پنهان و دوقلو شناخته می‌شوند. آبشار اول ۲۵ متر و آبشار دوم ۱۲ متر ارتفاع دارد. عمق حوضچه‌های آن‌ها نیز به ۱۰ متر می‌رسد. ارتفاع بلندترین این آبشارها به ۳۵ متر می‌رسد و در پایین آن حوضچه‌هایی با عمق ۴۰ و ۸۰ متر وجود دارد.  

## نکات
ورودی آبشار 50 هزار تومان به ازای هر ماشین است.  
از پارکینگ تا آبشار بزرگ اول سنگ فرش است که البته بعضی قسمت‌های آن خراب شده است.  
در نزدیکی آبشار بزرگ اول یک دکه برای خرید وجود دارد. همچنین جا برای نشستن چه در مسیر و چه در کنار آبشار بسیار کم پیدا می‌شود.  
از آبشار بزرگ اول تا آبشار بزرگ دوم خاکی است که در بعضی قسمت‌ها از سنگ هم باید بالا بروید که کمی خطرناک است. در روزهایی که زمین به علت بارش خیس باشد هم امکان رفتن به آبشار دوم وجود ندارد.  
این آبشار برعکس تبلیغات زیاد آن که به عروس آبشارها معروف شده است چیز خاصی ندارد مخصوصا با توجه به مسیر که سنگ فرش است و آبشارهای بسیار زیباتری در جاهای دیگر وجود دارد.  

## موقعیت‌ها
[هفت آبشار](https://www.google.com/maps/place/ShirAbad+waterfall/@36.9502913,55.035878,17z/data=!3m1!4b1!4m6!3m5!1s0x3f82ccb32913a305:0xe8195664738344ad!8m2!3d36.9502913!4d55.0384529!16s%2Fg%2F11b76d3jxk?entry=ttu&g_ep=EgoyMDI1MDMyNS4xIKXMDSoASAFQAw%3D%3D)  

## عکس‌ها

![mhkarami97](/assets/img/121-shirabad_haft_abshar/1.jpg)  
  
![mhkarami97](/assets/img/121-shirabad_haft_abshar/2.jpg)  
  
![mhkarami97](/assets/img/121-shirabad_haft_abshar/3.jpg)  
  
![mhkarami97](/assets/img/121-shirabad_haft_abshar/4.jpg)  
  
![mhkarami97](/assets/img/121-shirabad_haft_abshar/5.jpg)  
  
![mhkarami97](/assets/img/121-shirabad_haft_abshar/6.jpg)  
  
![mhkarami97](/assets/img/121-shirabad_haft_abshar/7.jpg)  
  
![mhkarami97](/assets/img/121-shirabad_haft_abshar/8.jpg)  
  
![mhkarami97](/assets/img/121-shirabad_haft_abshar/9.jpg)  