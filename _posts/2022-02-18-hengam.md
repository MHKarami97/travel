---
layout: post
title:  "جزیره هنگام"
author: mhk
categories: [Nature]
tags: [nature, hormuzgan, hengam]
image: assets/img/38-hengam/33.jpg
description: "جزیره هنگام"
featured: true
hidden: true
rating: 4
---

## توضیحات منطقه
جزیره هِنگام یکی از جزیرههای ایران در خلیج فارس است که با آبادی‌های کوچک با وسعت حدود ۵۰ کیلومتر مربع در جنوب جزیرهٔ قشم در استان هرمزگان واقع شده و دارای معادن نمک و خاک و سرب است.  
این جزیره در دو کیلومتری جنوب شرقی جزیره قشم بوده و نُه کیلومتر طول و شش کیلومتر عرض دارد. هنگام ۶/۳۳ کیلومتر مربع مساحت دارد و به شکل مخروط ناقصی است که در کرانه‌های جنوبی جزیره قشم واقع شده‌است. فاصله آن تا بندرعباس حدود ۴۳ مایل دریایی و تا شهر قشم حدود ۲۹ مایل دریایی می‌باشد. این جزیره ارتفاعات پست آهکی دارد و بلندترین نقطه آن کوه ناکس با ۱۰۶ متر ارتفاع است. طولانی‌ترین قطر آن از «روستای هنگام کهنه» تا «روستای هنگام جدید» ۹ کیلومتر است. بومیان اصیل منطقه از قبیله آل بو فلاسه هستند جد محمد بن راشد آل مکتوم حاکم دبی هم به بو فلاسه میرسد حاکم قدیم جزیره هنگام قبل از پهلوی شیخ جمعه بن عبید الفلاسی آل مکتوم دایی شیخ راشد بن سعید آل مکتوم حاکم سابق دبی است جزیره هنگام از نظر تقسیمات سیاسی استان هرمزگان جزو شهرستان قشم و به‌عنوان یکی از دهستان‌های این شهرستان به مرکزیت روستای ماشی (هنگام جدید) به‌شمار می‌رود. دیگر روستاهای جزیره هنگام غیل و هنگام قدیم می‌باشند نام پیشین این جزیره به‌صورت هنجام، هنیام متداول بوده‌است. هنگام در پارسی باستان: هنگاما، در ارمنی: انگ‌ام، به معنی وقت، زمان و گاه است، ولی این واژه از دو پاره «هن» و «گام» تشکیل‌شده‌است.  
فعالیت اقتصادی در جزیره هنگام، که بیشتر اهالی از دیرباز به آن مشغول بوده‌اند، ماهیگیری بوده‌است و هم‌اکنون فروش صدف و پذیرایی از گردشگران نیز از جمله فعالیت‌های مردم محلی است. پرورش ماهی در قفس، پرورش میگو از جمله فعالیت‌های آبزی‌پروری جزیره هنگام است.  
جزیره هنگام دارای ۱۴۱خانه و مساحتی به اندازه ۵۰ کیلومتر است که کار اکثر مردم صیادی؛ و همه اهالی با هم فامیل و خویشاوند هستند. طول نوار ساحلی جزیره حدود۵۰ کیلومتر و جمعیت آن ۶۱۵ نفر است.  

## پیمایش
بعد از برگشت از جزیره لارک به جزیره قشم، تصمیم گرفتیم تا برای شام ماهی بخریم و خودمان آن را کباب کنیم، پس از بازار ماهی که در کنار همان اسکله بود، ماهی مناسب کباب خریدیم و سپس با تاکسی به سمت اسکله‌ای دیگر جزیره رفتیم تا از آن به جزیره هنگام برویم.  

<p align="center"><img src="/assets/img/38-hengam/01.jpg" alt="mhkarami97" /></p>

<p align="center"><img src="/assets/img/38-hengam/02.jpg" alt="mhkarami97" /></p>

خود شهر قشم زیبا ساخته شده است و مناظر زیبایی دارد، هرچند بیشتر آن بازار است و نقاط دیدنی خاصی در داخل خود شهر نیست، بیشتر نقاط دیدنی در سمت غرب و مرکز جزیره هستند.  

<p align="center"><img src="/assets/img/38-hengam/03.jpg" alt="mhkarami97" /></p>

<p align="center"><img src="/assets/img/38-hengam/04.jpg" alt="mhkarami97" /></p>

<p align="center"><img src="/assets/img/38-hengam/05.jpg" alt="mhkarami97" /></p>

<p align="center"><img src="/assets/img/38-hengam/06.jpg" alt="mhkarami97" /></p>

مسیر ماشین از شهر قشم تا اسکله‌‍ای که از آن می‌شد به `جزیره هنگام` رفت، تقریبا 1 ساعت فاصله داشت و هزینه ماشین نیز 100 هزار تومان بود.  
بعد از غروب به اسکله رسیدیم و دنبال قایق برای رفتن به جزیره گشتیم، به علت مواج بودن اسکله اصلی بسته شده بود و  پس از پرس‌و‌جو به اسکله دوم که نزدیک همان بود رفتیم، در این اسکله یک قایق با ظرفیت حداکثر 12 نفر و هزینه نفری 20 هزار تومان افراد را به جزیره می‌برد.  
فاصله تا جزیره بسیار کم است و تقریبا 10 دقیقه طول می‌کشد، همچنین هزینه رفت به آن نیز در صبح 15 هزار تومان است و شب‌ها 5 هزار تومان افزایش پیدا می‌کند.  
همچنین حداکثر زمان رفت این قایق خصوصی نیز محدود است و با توجه به تعداد کم مسافران ممکن است در شب کلا حرکت نکنند.  

<p align="center"><img src="/assets/img/38-hengam/07.jpg" alt="mhkarami97" /></p>

<p align="center"><img src="/assets/img/38-hengam/08.jpg" alt="mhkarami97" /></p>

<p align="center"><img src="/assets/img/38-hengam/09.jpg" alt="mhkarami97" /></p>

در نهایت به جزیره رسیدیم و تصمیم گرفتیم در `ساحل خماسی` کمپ کنیم.  
طبق گفته اهالی پلیس به کمپ در ساحل‌ها مدتی بود که گیر می‌داد و کمپ در آن را ممنوع اعلام کرده بود. هرچند بستگی به شانس افراد داشت و گشت پلیس یکبار در شب به مناطق مختلف می‌رفت و سختگیری خیلی سخت نیز این باره نداشت.  
پس ما هم یک پراید وانت با هزینه 100 هزار تومان کرایه کردیم تا ما را به این ساحل ببرد.  
مسیر رسیدن به ساحل از شهر خاکی است و اگر پشت ماشین نشسته باشید خاک زیادی می‌خورید.  
از اتفاق‌های جالب مسیر مشاهده یک شهاب سنگ در آسمان بود که در کنار ماه شب چهارده منظره زیبایی را درست کرد.  

<p align="center"><img src="/assets/img/38-hengam/10.jpg" alt="mhkarami97" /></p>

<p align="center"><img src="/assets/img/38-hengam/11.jpg" alt="mhkarami97" /></p>

در ساحل خماسی افراد دیگری نیز کمپ کرده بودند، ما هم نقطه‌ ای مناسب کمپ پیدا کردیم و چادرها را برپا کردیم.  
برای پخت  ماهی ما تصمیم داشتیم تا از چوب‌های خشک منطقه استفاده کنیم اما در این بخش جزیره هیچ درخت خشکی وجود نداشت، چند درخت تری که وجود داشت هم پر از تیغ بودند و نمی‌شد از آنها استفاده کرد.  
پس از افراد دیگری که در این ساحل آتش درست کرده بودند اجازه گرفتیم و ماهی‌های خود را در آن کباب کردیم.  
ماهی‌های جنوب برخلاف ماهی‌های شمال هرکدام مزه خاص خود را دارند و همچنین بوی بد نمی‌دهند و بسیار نسبت به آنها خوش‌مزه‌تر هستند.  

<p align="center"><img src="/assets/img/38-hengam/12.jpg" alt="mhkarami97" /></p>

<p align="center"><img src="/assets/img/38-hengam/13.jpg" alt="mhkarami97" /></p>

<p align="center"><img src="/assets/img/38-hengam/14.jpg" alt="mhkarami97" /></p>

<p align="center"><img src="/assets/img/38-hengam/15.jpg" alt="mhkarami97" /></p>

صبح پس از بیدار شدن به گشتن در اطراف مشغول شدیم، این ساحل زمین سفت دارد و همچنین شنی نیست، برای شنا نیز در مواقعی که آب پایین برود می‌توانید اقدام کنید. در زمان‌های که آب بالا بیاید عمق آن زیاد می‌شود و شنا خطرناک است.  
آب جزیره بسیار تمیز است و قسمت‌های سبز رنگ که در عکس مشاهده می‌کنید و ما در جزیره لارک نیز آنها را دیدیم، فقط در زمان‌های خاصی از سال و چند ساعت اول صبح دیده می‌شوند و سپس ازبین می‌روند.  

<p align="center"><img src="/assets/img/38-hengam/16.jpg" alt="mhkarami97" /></p>

<p align="center"><img src="/assets/img/38-hengam/17.jpg" alt="mhkarami97" /></p>

<p align="center"><img src="/assets/img/38-hengam/18.jpg" alt="mhkarami97" /></p>

<p align="center"><img src="/assets/img/38-hengam/19.jpg" alt="mhkarami97" /></p>

<p align="center"><img src="/assets/img/38-hengam/20.jpg" alt="mhkarami97" /></p>

پس از صرف صبحانه من به سمت راست ساحل یا `ساحل نخل` حرکت کردم که عکس‌های زیر برای این بخش و همچنین در طول مسیر رسیدن به آن است.  
فاصله آن از ساحل خماسی تقریبا 2 کیلومتر است و ساحل‌های رسیدن به آن هم هرکدام با دیگری تفاوت دارد.  

<p align="center"><img src="/assets/img/38-hengam/21.jpg" alt="mhkarami97" /></p>

<p align="center"><img src="/assets/img/38-hengam/22.jpg" alt="mhkarami97" /></p>

در این ساحل هم می‌توانید در شب کمپ کنید و همچنین چوب خشک در این بخش وجود دارد.  

<p align="center"><img src="/assets/img/38-hengam/23.jpg" alt="mhkarami97" /></p>

<p align="center"><img src="/assets/img/38-hengam/24.jpg" alt="mhkarami97" /></p>

<p align="center"><img src="/assets/img/38-hengam/25.jpg" alt="mhkarami97" /></p>

<p align="center"><img src="/assets/img/38-hengam/26.jpg" alt="mhkarami97" /></p>

<p align="center"><img src="/assets/img/38-hengam/27.jpg" alt="mhkarami97" /></p>

در این جزیره هم مانند لارک تپه‌های مصنوعی برای دفاع کردن در زمان‌های جنگ وجود دارد که دور تا دور جزیره کشیده شده است.  
آنتن موبایل و اینترنت در بیشتر جزیره وجود دارد ولی در نقاط پایین قطع می‌شود و حتما باید در نقاط بالای جزیره باشید.  
همچنین نصف جزیره بکر است و مسیر رسیدن به آن خاکی و زمانبر است که ما در این سفر نتوانستیم به آن بخش‌ها برویم.  

پس از برگشتن به ساحل خماسی با یکی از ماشین‌هایی که افراد را در جزیره می‌گرداند تماس گرفتیم.  
هزینه دور جزیره 400 هزار تومان و زمان تقریبی آن هم 2 ساعت است.  
شماره‌های زیر هم افرادی هستند که در جزیره ماشین یا سه‌چرخ دارند:  

`علیرضا` : `09025188289`  

`-` : `09171573195`  

`میلاد` : `09185092069`  

`-` : `09372987425`  

اولین جایی که برای گشتن به آن رفتیم همان ساحل نخل بود که عکس‌های آن را در بالا مشاهده کردید.  
سپس به سمت محل زندگی `آهوهای وحشی` رفتیم که در فیلم آخر سفر می‌توانید آنها را مشاهده کنید.  
بعد از مشاهده آهوها به سمت `انجیر معابد` رفتیم.  این تک درخت شیوه رشد جالبی دارد که ریشه‌های آن از ساقه‌ها درمی‌آیند و آویزان می‌شوند و پس از رسیدن به درخت در خاک فرو می‌روند. همچنین ساقه‌های این درخت بسیار محکم است و در گذشته به عنوان طناب از آن استفاده می‌کردند.  

<p align="center"><img src="/assets/img/38-hengam/28.jpg" alt="mhkarami97" /></p>

<p align="center"><img src="/assets/img/38-hengam/29.jpg" alt="mhkarami97" /></p>

<p align="center"><img src="/assets/img/38-hengam/30.jpg" alt="mhkarami97" /></p>

<p align="center"><img src="/assets/img/38-hengam/31.jpg" alt="mhkarami97" /></p>

در ادامه سفر به سمت `ساحل نقره‌ای` رفتیم. این ساحل به زیبایی ساحل‌های جزایر دیگر نیست و آب مقدار زیادی آشغال را به آن آورده است.  
بصورت کلی خاک این جزیره نسبت به جزایر دیگر خوب نیست و بیشتر آن سنگی و سفت است در حالیکه بطور مثال در جزیره لارک بیشتر ساحل‌ها شنی و محیط جزیره هم سرسبز است.  

<p align="center"><img src="/assets/img/38-hengam/32.jpg" alt="mhkarami97" /></p>

<p align="center"><img src="/assets/img/38-hengam/33.jpg" alt="mhkarami97" /></p>

<p align="center"><img src="/assets/img/38-hengam/34.jpg" alt="mhkarami97" /></p>

در انتها سفر به اسکله و روستای هنگام رسیدیم، در این بخش یک `بازار قدیمی` وجود دارد که قایق‌های تفریحی افراد را به آن می‌آورند. این قایق‌ها نقاط مختلف مثل ساحل نقره‌ای، بازار و دلفین‌ها را به افراد نشان می‌دهند، در زمان بودن ما در این جزیره آب مواج بود که باعث می‌شد دلفین‌ها به بخش‌های عمیق بروند و که باعث می‌شد نتوان آنها را مشاهده کرد، پس ما هم قایق تفریحی اجاره نکردیم.  
این قایق‌ها هم ظرفیت 12 نفر و هزینه 200 هزار تومانی به ازای هر نفر دارند.  (چون سوار قایق نشدیم از هزینه قایق مطمئن نیستم)  

<p align="center"><img src="/assets/img/38-hengam/35.jpg" alt="mhkarami97" /></p>

از خوراکی‌های خوش‌مزه بازار می‌توان به `سمبوسه` و `نان محلی` اشاره کرد. سمبوسه‌ها تقریبا شبیه همان سمبوسه‌های جزیره هرمز بود و فقط روش پخت و خمیر آن کمی فرق می‌کرد.  
نان محلی بسیار خوش‌مزه بود و از ادویه مخصوص قرمز رنگ که دارای خاک هرمز بود برای پخت آن استفاده می‌کردند.  
قیمت سمبوسه 20 هزار تومان و نان محلی 10 هزار تومان بود.  

<p align="center"><img src="/assets/img/38-hengam/36.jpg" alt="mhkarami97" /></p>

<p align="center"><img src="/assets/img/38-hengam/37.jpg" alt="mhkarami97" /></p>

<p align="center"><img src="/assets/img/38-hengam/38.jpg" alt="mhkarami97" /></p>

<p align="center"><img src="/assets/img/38-hengam/39.jpg" alt="mhkarami97" /></p>

در همان ساحل هم محلی‌ها ماهی و ماهی مرکب را پاک می‌کردند:  

<p align="center"><img src="/assets/img/38-hengam/40.jpg" alt="mhkarami97" /></p>

<p align="center"><img src="/assets/img/38-hengam/41.jpg" alt="mhkarami97" /></p>

سپس در ساعت 13 به سمت قشم حرکت کردیم تا در ادامه جزیره قشم را بگردیم که در سفرنامه بعدی می‌توانید آن را دنبال کنید.  

---
---

[عکس های منطقه](https://www.instagram.com/p/CaGxQCrDN2a/)  
[فیلم منطقه](https://www.instagram.com/p/CaOqCncld8J/)  

---
---

`موقعیت` : [map location](https://www.google.com/maps/place/Hengam+Island/data=!4m2!3m1!1s0x3ef7bfa5d0ca3c37:0x379beff2d7565b62?sa=X&ved=2ahUKEwjZsPPplov2AhWB3oUKHbtTCn0Q8gF6BAgpEAE)
