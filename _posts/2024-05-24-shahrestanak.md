---
layout: post
title: "شهرستانک"
author: mhk
categories: [طبیعت]
tags: [طبیعت, قلعه, رودخانه, البرز]
image: assets/img/96-shahrestanak/11.jpg
description: "شهرستانک"
featured: true
hidden: true
rating: 4
---

## توضیحات
شهرستانک از جاهای دیدنی کرج به شمار می‌رود و روستایی زیبا در دهستان «آسارا» از توابع بخش آسارا واقع در شهر کرج در استان البرز ایران است. شهرستانک در گذشته، مرکز بخش کن بود؛ اما زمانی که دهستان شمیران در اواخر سال ۱۳۲۶، تبدیل به بخش شد، دهستان‌های ارنگه و لورا و شهرستانک را ضمیمه بخش کرج کردند. این روستا در ۵۴ کیلومتری شمال غربی کرج و در مرز استان‌های البرز و تهران قرار دارد. ارتفاع این روستا از سطح دریا ۲,۱۹۰ متر است و با وجود جاده‌ کوهستانی، دره سرسبز، باغ‌های میوه و کوچه‌باغ‌های زیبا، هرسال، به‌خصوص در فصل پاییز، گردشگران و طبیعت‌گردان بسیاری را به‌سمت خود می‌کشاند.  
یکی از ویژگی‌های این منطقه که نظر ناصرالدین شاه را برای ساخت کاخی ییلاقی جلب کرده بود، وضعیت خاص و امتداد شرق-غربی دره شهرستانک است، این وضعیت باعث شده تا خورشید در اکثر ساعات روز بر فراز دره بتابد، به همین دلیل در فصل بهار و تابستان تابش مداوم خورشید در کنار برف‌های موجود کوه‌های اطراف هوای دلنشینی را در این دره به وجود می‌آورد.  
از صدور دستور ناصرالدین شاه تا ساخت کاخ سه سال زمان لازم بود اما از آن به بعد شاه قاجار هر سال مراسم آشپزان در این کاخ به راه می‌انداخت. «اعتمادالسلطنه» در کتاب خاطرات خود در این‌باره می‌نویسد: هر سال در یک روز معین ناصرالدین شاه به اتفاق وزرا و رجال و شاهزادگان و دیگر نزدیکان خود به شهرستانک می‌آمد و مراسم مخصوص آشپزان را به راه می‌انداخت.  

## نکات
برای رسیدن به این لوکیشن هم می‌توانید از اتوبان و هم جاده چالوس از کرج استفاده کنید.  
مسیر فرعی جدا شده از جاده چالوس برای رسیدن به این لوکیشن سرعتگیر های بزرگ دارد که حتما باید آنها را آرام رد کنید.  
تقریبا 6 کیلومتر مانده به لوکیشن جاده خاکی است که در بعضی نقاط آن هم چاله آب وجود دارد. مسیر خیلی دست‌انداز ندارد و با سواری می‌توان رفت.  
خود مسیر خاکی نیز به 2 بخش تقسیم می‌شود. یکی از پایین دره و نزدیک رودخانه می‌رود که بسیار باریک است و فقط یک ماشین از آن رد می‌شود و همچنین چاله دارد. مسیر دیگر که جدیدتر است ولی در نقشه کامل نشان داده نشده است بزرگتر و بهتر است و تا نزدیک قلعه می‌رود.  
هر 2 مسیر گفته شده تا نزدیک قلعه می‌روند و نیاز به پیاده روی برای رسیدن به قلعه نیست.  
قلعه در وسط 2 دره که از هر کدام رودخانه جاری است قرار دارد. به عبارت دیگر در جلو قلعه 2 رودخانه به همدیگر می‌رسند.  
دره سمت راست سرسبزتر است و بیشتر در آن محل می‌توان نشست. در دره سمت چپ 3 آلاچیق وجود دارد که در آنها هم می‌توانید بشینید.  
در دره سمت چپ بعد از کمی پیمایش به چشمه آبی می‌رسید که برای آشامیدن می‌توانید از آن استفاده کنید.  
خود قلعه در حال بازسازی است و امکان بازدید از داخل آن وجود ندارد.  
این منطقه سردسیر است و تا اواخر خرداد خنک هست و در کوه‌ها می‌توانید کمی برف مشاهده کنید.  
دره سمت چپ برای پیمایش مناسب است که می‌توانید تا بالای آن بروید. از این دره با چند ساعت پیمایش می‌توانید به قله توچال برسید.  
در روز‌های تعطیل این محل شلوغ می‌شود و در جاهای مختلف آن افراد را مشاهده می‌کنید. در مسیر از جاده چالوس تا قلعه جاهای مختلفی برای نشستن وجود دارد که می‌توانید از آنها استفاده کنید. مخصوصا مسیر خاکی دوم که از کنار رودخانه می‌رود.  

## موقعیت‌ها
[قلعه](https://www.google.com/maps/place/%DA%A9%D8%A7%D8%AE+%D9%86%D8%A7%D8%B5%D8%B1%DB%8C+%D8%B4%D9%87%D8%B1%D8%B3%D8%AA%D8%A7%D9%86%DA%A9%E2%80%AD/@35.9498402,51.3622462,13.96z/data=!4m15!1m8!3m7!1s0x3f8e757a1f63aadf:0x78f6671ff99c92fa!2sShahrestanak,+Alborz+Province!3b1!8m2!3d35.9689296!4d51.3509483!16s%2Fm%2F0j9q37m!3m5!1s0x3f8e753f959788cd:0xcd17f5ab78187815!8m2!3d35.9448667!4d51.3747137!16s%2Fg%2F11s60wwrmx?entry=ttu)  
[مسیر دسترسی جدید](https://www.google.com/maps/place/35%C2%B057'03.4%22N+51%C2%B022'41.0%22E/@35.9514804,51.3753081,834m/data=!3m1!1e3!4m13!1m8!3m7!1s0x3f8e757a1f63aadf:0x78f6671ff99c92fa!2sShahrestanak,+Alborz+Province!3b1!8m2!3d35.9689296!4d51.3509483!16s%2Fm%2F0j9q37m!3m3!8m2!3d35.950955!4d51.378042?entry=ttu)  
[مسیر دسترسی قدیمی](https://www.google.com/maps/place/35%C2%B057'21.3%22N+51%C2%B022'27.8%22E/@35.9550202,51.371587,16.61z/data=!4m13!1m8!3m7!1s0x3f8e757a1f63aadf:0x78f6671ff99c92fa!2sShahrestanak,+Alborz+Province,+Iran!3b1!8m2!3d35.9689296!4d51.3509483!16s%2Fm%2F0j9q37m!3m3!8m2!3d35.955907!4d51.374397?entry=ttu)  

## عکس‌ها

![mhkarami97](/assets/img/96-shahrestanak/01.jpg)  

![mhkarami97](/assets/img/96-shahrestanak/02.jpg)  

![mhkarami97](/assets/img/96-shahrestanak/03.jpg)  

![mhkarami97](/assets/img/96-shahrestanak/04.jpg)  

![mhkarami97](/assets/img/96-shahrestanak/05.jpg)  

![mhkarami97](/assets/img/96-shahrestanak/06.jpg)  

![mhkarami97](/assets/img/96-shahrestanak/07.jpg)  

![mhkarami97](/assets/img/96-shahrestanak/08.jpg)  

![mhkarami97](/assets/img/96-shahrestanak/09.jpg)  

![mhkarami97](/assets/img/96-shahrestanak/10.jpg)  

![mhkarami97](/assets/img/96-shahrestanak/11.jpg)  

![mhkarami97](/assets/img/96-shahrestanak/12.jpg)  

![mhkarami97](/assets/img/96-shahrestanak/13.jpg)  

![mhkarami97](/assets/img/96-shahrestanak/14.jpg)  

![mhkarami97](/assets/img/96-shahrestanak/15.jpg)  

![mhkarami97](/assets/img/96-shahrestanak/16.jpg)  

![mhkarami97](/assets/img/96-shahrestanak/17.jpg)  

![mhkarami97](/assets/img/96-shahrestanak/18.jpg)  

![mhkarami97](/assets/img/96-shahrestanak/19.jpg)  