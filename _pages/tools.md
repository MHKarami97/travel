---
layout: page
title: راهنما وسایل کوهنوردی و طبیعت‌گردی
permalink: /tools
comments: true
---

<div class="row justify-content-between tools" style="margin-right:10px;margin-left:10px;">

<h2>ظروف پخت‌و‌پز</h2>
<p>
ظروف موجود برای کوهنوردی در 2 جنس مختلف نچسب و روی موجود است که در عکس زیر آنها را مشاهده می‌کنید.<br />
این ظروف بصورت 1 نفره، 2 نفره و چند نفره هستند که در عکس زیر ظروف سمت راست 2 نفره و سمت چپ چند نفره هستند.<br />
این ظروف بصورت پک هستند که شامل قابلمه، ماهیتابه، کتری هستند. همچنین در داخل آنها اسکاج و قاشق چوبی هم موجود است.<br />
ظروف سمت چپ بزرگتر هستند و پیدا کردن آنها در بازار هم کمی سخت‌تر است. این ظروف 3 قابلمه، ماهیتابه، کتری دارند.<br />
پیشنهاد من برای سفرهای چند روزه ظروف سمت راست است، ظروف سمت چپ را در زمانهایی که تعداد زیاد است و یا نیاز به کوله‌کشی نیست می‌توانید استفاده کنید.<br />
پیشنهاد می‌کنم که برای پخت‌و‌پز حداقل با یک نفر دیگر گروه شوید تا بارها بین شما تقسیم شود و لازم نباشد که خودتان همه چیز را ببرید. گروه‌های بیشتر از 3 نفر هم مدیریت و پخت غذا را سخت می‌کند

ظرف پلاستیکی وسط هم وزن بسیار کمی دارد و در همان پک سمت راست جا می‌شود که از آن برای خوردن غذا می‌توانید استفاده کنید.<br />
</p>

<p>
  <img src="/assets/images/tools/01.jpg" alt="mhkarami97" />
</p>

<h2>تخم مرغ</h2>
 <p>
در بیشتر مواقع کوهنوردی تخم‌مرغ وعده‌ای مقوی و همچنین سبک است که حمل آن هم راحت است. برای حمل تخم‌مرغ ظروف زیر موجود است که در سایزهای مختلف 2، 6، 12 وجود دارد.<br />
بهترین سایز برای سفرهای چند روزه سایز 6 نفره و برای سفرهای یک روزه سایز 2 نفره است.<br />
سایز 12 بزرگ است و حجم زیادی می‌گیرد.<br />اگر چند نفر بودید می‌توانید از دو عدد سایز 6 استفاده کنید.<br />
</p>

<p>
  <img src="/assets/images/tools/02.jpg" alt="mhkarami97" />
</p>

<h2>لیوان</h2>
<p>
لیوان‌های سفری در سایزها و اندازه‌های مختلف وجود دارند که دارای جنس‌های مختلفی هم هستند.<br />
لیوان زیر از نوع تاشو و جنس سیلیکون هست که بازه دمایی 50- تا 240+ را دارد.<br />
سعی کنید جنس لیوان حتما سیلیکون باشد که علاوه بر سبکی، حجم کمی بگیرد و همچنین آلودگی را وارد مایع داخلش نکند.<br />
</p>

<p>
  <img src="/assets/images/tools/03.jpg" alt="mhkarami97" />
</p>

<p>
  <img src="/assets/images/tools/04.jpg" alt="mhkarami97" />
</p>

<h2>کپسول</h2>
<p>
برای پخت غذا به کپسول گاز و همچنین سرشعله نیاز دارید.<br />
کپسول‌های کوهنوردی در سایزهای 110، 230، 450 وجود دارند که بهترین سایز آن 230 گرم است.<br />
سایز 110 بسیار کوچک است و سایز 450 هم بزرگ است که حمل آن سخت‌تر می‌شود.<br />
همانند کالاهای دیگر می‌توان دو عدد کپسول 230 را توسط 2 شخص مختلف حمل کرد.<br />
بازه دمایی کپسول‌ها هم متفاوت است و اگر قصد صعود زمستانی به قله‌های مرتفع را دارید باید کپسولی بگیرید که در دمای پایین هم کار کند.<br />

سرشعله هم در شکل‌های مختلف وجود دارد که بصورت تاشده در عکس زیر مشاهده می‌کنید. سعی کنید سرشعله خیلی کوچک نگیرید زیرا امکان واژگونی ظرف از روی آن زیاد است.<br />
سرشعله عکس زیر از نظر من مناسب است. اگر کپسول بزرگ گرفتید می‌توانید از سرشعله‌های بزرگ تر که بر روی زمین قرار می‌گیرند و مستقیم بر روی کپسول وصل نمی‌شوند استفاده کنید

برای پر کردن گاز هم می‌توانید از رابطی که در عکس مشخص شده است استفاده کنید، با این رابط می‌توانید کپسول خود را با کپسول‌های بزرگ خانگی پر کنید. البته با گاز فندک هم می‌توانید کپسول‌ها را پر کنید که کمی سخت‌تر است و همچنین هزینه خرید آن هم بیشتر است.<br />
</p>

<p>
  <img src="/assets/images/tools/05.jpg" alt="mhkarami97" />
</p>

<h2>چراغ‌قوه</h2>
<p>
چراغ های کوهنوردی در سایزها و نوع‌های مختلف شارژی و یا باتری‌خور موجود هستند.<br />
چراغ‌قوه‌های جدا که باید آنها را با دست نگه دارید خیلی کاربرد ندارد، زیرا یک دست شما را به خود مشغول می‌کند، مخصوصا در طبیعت که شما به هر دو دست خود نیاز دارید.<br />
هدلایت‌ها که بر روی سر بسته می‌شوند هم اندازه‌های مختلف دارند که نوع بزرگ با قابلیت زوم آن را در عکس دوم و نوع کوچکتر دارای باتری داخلی شارژی که با پاوربانک هم شارژ می‌شود را در عکس سوم مشاهده می‌کنید.<br />
بهترین نوع هدلایت از نظر من نوع سوم است که هم جای کمی می‌گیرد، هم سبک است، شارژ زیادی نگه می‌دارد و با پاوربانک هم شارژ می‌شود.<br />
هدلایت دوم نور زیادی تولید می‌کند و دارای 2 باتری شارژی است که البته نیاز به برق برای شارژ دارد. همچنین باتری‌های اصلی آن ضعیف هستند و بعد از 1 ساعت هدلایت بصورت ناگهانی خاموش می‌شود که برای بهبود آن نیاز به خرید باتری‌های قوی‌تر است که خود این باتری‌ها گران هستند.<br />

در عکس اول لیزر، ریسه، هدلایت کوچک باتری‌خور و لامپ هم مشاهده می‌کنید.<br />
از این وسایل روشنایی ریسه کاربرد بیشتری دارد که البته بیشتر نقش زیبایی دارد و با پاوربانک هم روشن می‌شود.<br />
دیگر وسایل گفته شده اضافه هستند و لازم به بردن آنها به سفر نیست.<br />
</p>

<p>
  <img src="/assets/images/tools/06.jpg" alt="mhkarami97" />
</p>

<p>
  <img src="/assets/images/tools/07.jpg" alt="mhkarami97" />
</p>

<p>
  <img src="/assets/images/tools/08.jpg" alt="mhkarami97" />
</p>

<h2>پاوربانک</h2>
<p> 
با توجه به کاربرد زیاد موبایل و همچنین هدلایت در سفرها، پاوربانک کاربرد زیادی برای شارژ این وسایل دارد.<br />
پاوربانک در ظرفیت‌های مختلفی وجود دارد که در عکس زیر نسخه 10000 میلی‌آمپر و 20000 میلی‌آمپر را مشاهده می‌کنید.<br />
نسخه 20000 برای سفرهای چند روزه بهتر است، هرچند کمی وزن آن زیاد است ولی با توجه به کاربرد زیاد موبایل نیاز به حمل آن است.<br />
پاوربانک‌ها هم نسخه‌های مختلف دارند که عده‌ای 2 پورت خروجی، پشتیبانی از فست‌شارژ، مقاومت در برابر شک را دارند.<br />
</p>

<p>
  <img src="/assets/images/tools/09.jpg" alt="mhkarami97" />
</p>
 
<h2>طناب</h2>
<p>
طناب‌های کوهنوردی کاربردهای مختلفی دارند، نوع‌های حرفه‌ای آن برای صعود، نوع‌های معمولی . ساده هم برای کارهایی مثل کمک به افراد آسیب دیده و یا بستن وسایل استفاده می‌شود.<br />
در عکس زیر 2 طناب مشاهده می‌کنید که سمت راستی جنس بهتری دارد که بصورت متری می‌توانید آن را بخرید. طناب سمت چپ هم نمونه ساده‌تر هست که پیشنهاد من طناب سمت راستی، البته با متراز کمتر است تا فضای زیادی نگیرد، در حد 8 متر طناب تقریبا کافی است.<br />
</P>

<p>
  <img src="/assets/images/tools/10.jpg" alt="mhkarami97" />
</p>

<h2>کمک‌های اولیه</h2>
<p>داشتن وسایل کمک‌های اولیه از ملزومات سفر است، هرچند در صورت مراقب بودن افراد مشکل خاصی در سفر ایجاد نمی‌شود ولی در صورت بروز مشکل این وسایل بسیار کاربردی هستند.<br />
این وسایل بصورت پک هم وجود دارند، البته جعبه خود آنها فضای زیادی می‌گیرد و کمی وزن کوله را هم زیاد می‌کند.<br />
پیشنهاد می‌کنم آنها را در بسته‌هایی که در آخر مطلب عکس آنها وجود دارد قرار دهید، همچنین خرید تکی آنها هم بصرفه‌تر است.<br />
در مورد بتادین دقت کنید که ظرف‌های خود آنها که در عکس هم وجود دارد، نشتی دارند و بهتر است در یک ظرف دیگر مانند ظرف قطره چشم بریزید تا جای کمتری هم بگیرند و نیاز به بردن کل آن نباشد.<br />
وسایل عکس زیر : بتادین، پودر ORS یا برای بازگشت سریع آب بدن، قیچی کوچک، ناخن‌گیر، موچین کوچک نخ و سوزن، گیره، پماد سوختگی، باند، قرص اسهال، قرص مگافن به عنوان مسکن و سردرد، چسب زخم، چسب باند، پتو نجات، پد الکلی، دماسنج، باند بزرگ
</P>

<p>
  <img src="/assets/images/tools/11.jpg" alt="mhkarami97" />
</p>

<h2>چاقو</h2>
<p>چاقو در سفر کاربردهای مختلفی مانند درست کردن غذا، بریدن چوب، دفاع در برابر حیوانات را دارد.<br />
چاقوها جنس‌ها و اندازه‌های مختلفی دارند. در عکس زیر چاقو سمت راستی چندکاره است و فضای کمی هم می‌گیرد و پیشنهاد می‌کنم یکی از آنها را داشته باشید.<br />
چاقو وسط برای پخت غذا و خورد کردن خوراکی‌ها کاربردی است که البته از چاقوی خانگی هم می‌توانید استفاده کنید.<br />
چاقو سمت چپ وزن نسبتا زیادی دارد و بجای آن پیشنهاد می‌کنم از چاقوهای برند کلمبیا که تاشو نیستند و بر روی پا هم بسته می‌شوند استفاده کنید.<br /></P>

<p>
  <img src="/assets/images/tools/12.jpg" alt="mhkarami97" />
</p>

<h2>لوازم کاربردی</h2>
<p>در عکس زیر بعضی وسایل که کاربردهای شخصی دارند را مشاهده می‌کنید. این وسایل را هم می‌توانید در بسته‌های آخر مطلب قرار دهید. این وسایل هم وزن کمی دارند.<br />
وسایل عکس زیر شامل : محافظ زد آب گوشی، آینه، کرم آبر رسان پوست، کرم ضد آفتاب، مسواک، خمیر دندان، مهر، نخ دندان، گوشگیر است
</P>

<p>
  <img src="/assets/images/tools/13.jpg" alt="mhkarami97" />
</p>

<h2>پخت‌و‌پز</h2>
<p>برای پخت غذا علاوه بر ظرف به وسایل دیگری هم نیاز دارید که در عکس زیر می‌توانید آنها را مشاهده کنید.<br />
وسایل عکس زیر : ادویه، روغن مایع، دستگیره، قرص ویتامین سی و منیزیم، قاشق، فندک، قرص تصفیه آب</P>

<p>
  <img src="/assets/images/tools/14.jpg" alt="mhkarami97" />
</p>

<h2>شست‌و‌شو</h2>
<p>برای شستن ظروف و همچنین خودتان در سفرهای چند روزه به وسایل زیر هم نیاز دارید:<br />اسکاج، مایع ظرف‌شویی، شامپو</P>

<p>
  <img src="/assets/images/tools/15.jpg" alt="mhkarami97" />
</p>

<h2>عینک</h2>
<p>با توجه به اینکه در طبیعت ساعت‌های زیادی را زیر آفتاب هستید، داشتن یک عینک خوب برای محافظت از چشم‌ها مهم است.<br />
عینک‌های کوهنوردی نسبت به عینک‌های دودی عادی خاص‌تر هستند تا بیشتر از چشم‌ها محافظت کنند.<br />
بطور مثال شیشه آنها جدا می‌شود و شیشه‌های مختلف با توجه به آب‌و‌هوا را دارند که می‌توانید جایگزین کنید.<br />
یک بند با قابلیت جدا شدن دارند تا در مواقع مورد نیاز آن را وصل کنید، این بند جلوی افتادن عینک را می‌گیرد.<br />
طول آنها کشیده‌تر هست تا جلوی ورود نور از کناره‌ها را هم بگیرد.<br />
قاب محافظ آنها محکم است تا عینک در کوله خراب نشود.<br />
سبک هستند تا در طول کوهنوردی شما را با مشکل مواجه نکنند.<br />

در رابطه با عینک حواستان باشد که حتما آنها را با دستمال خودشان پاک کنید و هرگز با لباس آنها را پاک نکنید، زیرا بر روی آن خط می‌افتد و همچنین لایه محافظ آن هم از روی شیشه پاک می‌شود.<br />
آن را با آب و دستمال تمیز نکنید و از مایع مخصوص و دستمال مخصوص استفاده کنید.<br />
نگهداری عینک را هم مهم است که در اینترنت درباره آن می‌توانید مطالعه کنید.<br /></P>

<p>
  <img src="/assets/images/tools/16.jpg" alt="mhkarami97" />
</p>

<h2>کلاه</h2>
<p>با توجه به موردی که در بالا گفته شد، داشتن پوشش مناسب برای جلوگیری از سوختگی مهم است.<br />
کلاه‌های کوهنوردی هم به همین منظور ساخته شده‌اند که ویژگی‌هایی مانند، نقاب بلندتر، محافظ گردن، محافظ توری صورت دارند.<br />
قسمت‌های گفته شده از یکدیگر جدا می‌شوند و با توجه به شرایط می‌توانید از کلاه خالی هم استفاده کنید.<br />
همچنین برای محافظ از صورت می‌توانید از اسکارف‌های توری هم استفاده کنید.<br /></P>

<p>
  <img src="/assets/images/tools/17.jpg" alt="mhkarami97" />
</p>

<h2>کیسه‌خواب</h2>
<p>داشتن خواب کافی و مناسب در کوهنوردی بسیار مهم است تا در روزهای بعد انرژی کافی برای برای انجام کارها را داشته باشید.<br />
کیسه‌خواب هم با قابلیت‌های مختلف تولید می‌شود که هرکدام برای شرایط خاصی هستند.<br />
دمای کیسه‌خواب با 3 عدد Comfort, Limit, Extreme مشخص می‌شوند که مهم‌ترین دما همان Comfort یا راحتی است.<br />
بطور مثال اگر این عدد 0 باشد یعنی شما در دمای صفر درجه به تیشرت به راحتی می‌توانید بخوابید.<br />
دو دمای دیگر هم به ترتیب حداکثر دما و حداکثر دمای جلوگیری از یخ زدن است. پس مهم‌ترین دما همان دما اول است که باید به آن دقت کنید.<br />
جنس داخلی کیسه‌خواب هم الیاف، پر غاز، پر قو است که هرکدام کاربردهای خود را دارد. کیسه خواب پر سنگینتر است و همچنین گرما را بهتر حفظ می‌کند اما رطوبت را بیشتر جذب می‌کند و دیرتر خشک می‌شود. برای نگهداری آن در خانه هم باید باز باشد و در بسته نگهداری نشود. البته مورد آخر را خود من تا الان انجام نداده‌ام و با مشکلی هم مواجه نشده‌ام.<br />
کیسه خواب الیاف ارزان‌تر است و وزن کمتری دارد اما گرما را کمتر حفظ می‌کند.<br />
کیسه‌خواب های چهار فصل با دما راحتی 0 درجه تقریبا 1 کیلو وزن دارند و سبک‌ترین کیسه‌خواب 3 فصل با دما راحتی 5 درجه هم 600 گرم است.<br />
اگر با لباس خوابیدن مشکل ندارید و همچنین کمی سرما را می‌توانید تحمل کنید پیشنهاد من کیسه‌خواب دوم است تا حمل آن آسانتر باشد.<br />
همچنین می‌توانید 2 کیسه خواب بخرید و با توجه به شرایط یکی از آنها را ببرید.<br />

داشتن زیرانداز کیسه‌خواب هم خیلی مهم است، بیشتر سرما از زمین منتقل می‌شود که داشتن زیرانداز کیس‌خواب جلوی آن را می‌گیرد.<br />
زیرانداز‌های ساده همان فویل هستند که بر روی آن پوشش ضدآب کشیده شده، زیرانداز عکس زیر زود پاره می‌شود و من آن را پیشنهاد نمی‌کنم. زیراندازهای حرفه‌ای تر قیمت بیشتری دارند ولی در عوض گرما را بهتر حفظ می‌کنند، عایق خوبی دارند و سبک هستند.<br />
پیشنهاد من همان مورد ساده و یا اگر پول داشتید نسخه گرانتر است. 
همچنین برای آن حتما کیسه حمل هم بگیرید تا زمان پیمایش پاره نشود.<br />
</P>

<p>
  <img src="/assets/images/tools/18.jpg" alt="mhkarami97" />
</p>

<h2>چادر</h2>
<p>داشتن چادر مناسب برای محافظت در برابر حشرات و همچنین سرما در کوهنوردی مهم است. چادرهای کوهنوردی در اندازه‌های 1 نفره، 2 نفره، 2+1 نفره، 4 نفره درست می‌شوند که نوع 2 نفره آن بیشتر کاربرد دارد. شبیه وسایل دیگر چادر را هم می‌توانید با همگروهی خود تقسیم کنید تا یک نفر تمام آن را حمل نکند.<br />
چادرهای کوهنوردی وزن تقریبی 3.2 کیلوگرمی دارند و سنگینترین وسیله کوهنوردی هستند.<br />
چادرها بصورت دو پوش تولید می‌شوند که از پوش اول که حالت توری دارد در فصول گرم به تنهایی می‌توانید استفاده کنید. پوش دوم عایق دما و همچنین ضدآب و ضدباد است.<br />
میله‌های چادر هم جنس آلمینیوم و فایبرگلاس دارند که نوع آلمینیوم مقاومت بیشتری دارد و من هم همان را پیشنهاد می‌کنم.<br />

زیرانداز چادر هم به عنوان لایه ضدآب دوم و همچنین جلوگیری از پاره شدن چادر عمل می‌کند که وزن کمی هم دارد، از این زیرانداز برای نشستن هم می‌توانید استفاده کنید.
البته زیرانداز فقط برای نشستن فرق دارد که در عکس‌های بعدی می‌توانید آن را مشاهده کنید.<br /></P>

<p>
  <img src="/assets/images/tools/19.jpg" alt="mhkarami97" />
</p>

<h2>کمل‌بگ</h2>
<p>
کمل‌بگ برای حمل آب وسیله‌ای کاربردی است. بخصوص در زمان‌های گشتن در طبیعت که کوله را در محل کمپ گذاشته باشید. در این مواقع کمل‌بگ را همراه با چند خوراکی کوچک می‌توانید همراه خود ببرید. <br />
بدی قمقمه این است که برای نوشیدن آب حتما باید صبر کنید و آن را از کوله دربیاورید و یا اگر بخواهید در دستان خود نگه دارید همیشه یک دست شما مشغول است. <br />
کمل‌بگ را می‌توانید در فاصله بین پشتی کوله و توری واسط آن قرار دهید و به راحتی توسط شلنگ آن آب بنوشید. <br />
هرچند مدت یکبار هم آن را تمیز کنید تا داخل آن قارچ رشد نکند. همچنین قرار دادن آن در محیط تاریک هم جلوی رشد میکروب را می‌گیرد. <br />
</P>

<p>
  <img src="/assets/images/tools/20.jpg" alt="mhkarami97" />
</p>

<h2>بالش</h2>
<p>
بالش در زمان‌هایی که با اتوبوس به سفر می‌روید کاربرد دارد تا جلوی گردن درد را در زمان خوابیدن بگیرد. <br />
در زمان کمپ می‌توانید از لباس‌های خود به عنوان بالش استفاده کنید و نیاز به بالش نیست. <br />
بالش‌های گردنی هم بهتر هستند و دیرتر سوراخ می‌شوند. بالش‌های بادی تخت جنس نازک‌تری دارند. <br />
</P>

<p>
  <img src="/assets/images/tools/21.jpg" alt="mhkarami97" />
</p>

<h2>کیف کمری</h2>
<p>کیف کمری در کنار کمل‌بگ دو ابزار کاربردی برای گردش هستند که خوراکی‌ها را می‌توانید در آن قرار دهید و آب را با کمل‌بگ حمل کنید. <br />
همچنین کیف کمری در زمان کوله کشی هم کاربردی هست که می‌توانید موبایل و چند خوراکی را در آن قرار دهید و نیاز به باز کردن کوله برای برداشتن خوراکی نباشد. <br />
سعی کنید کیف کمری خیلی بزرگ نگیرید. هرچقدر کیف بزرگتر باشد هم وزن خود آن بیشتر می‌شود و هم ناخودآگاه شما وسایل بیشتری در آن می‌گذارید تا پر شود. <br />
</P>

<p>
  <img src="/assets/images/tools/22.jpg" alt="mhkarami97" />
</p>

<h2>عصا یا باتوم</h2>
<p>
باتوم کوهنوردی باعث می‌شود که وزن شما بین پا و عصا تقسیم شود و به عبارتی فشار کمتری بر روی پا بیاید. <br />
عصاها در 2 نوع ثابت و فنری هستند. البته هردو جمع می‌شوند و تفاوت آنها در زمان باز شدن است که اولی در زمان فشار کمی حالت فنری دارد و دوی نه. <br />
پیشنهاد من نوع اول است. همچنین سعی کنید از 2 عصا استفاده کنید، یک عصا در طولانی مدت باعث می‌شود که شکل بدن و راه رفتن شما تغییر کند. <br />
روش راه رفتن را عصا را هم می‌توانید در اینترنت مشاهده کنید. <br />
</P>

<p>
  <img src="/assets/images/tools/23.jpg" alt="mhkarami97" />
</p>

<h2>لباس</h2>
<p>از مهم‌ترین ویژگی‌های لباس‌های کوهنوردی سبک بودن و زود خشک است. <br />
خشک بودن لباس مخصوصا اگر کمی هوا سرد باشد بسیار مهم است که لباس‌های کوهنوردی این قابلیت را دارند که سریع‌تر خشک شوند. <br />
برای هر فصل هم لباس خاص وجود دارد که البته به علت آفتاب من پیشنهاد می‌کنم در تابستان هم لباس آستین بلند بپوشید. <br />
لباس‌های آستین بلند هم نوع‌های مختلف دارند که عده‌ای دارای بافت با سوراخ‌های ریز هستند. عده‌ای در سر آستین سوراخی برای رد کردن انگشت شست دارند تا در زمستان دست‌ها را گرم نگه دارد و در تابستان جلوی سوختن دست را بگیرد. <br />
</P>

<p>
  <img src="/assets/images/tools/24.jpg" alt="mhkarami97" />
</p>

<h2>تبر</h2>
<p>
تبر در کوهنوردی خیلی کاربرد ندارد و بیشتر در مواقعی که نیاز به کوله‌کشی نیست از آن استفاده می‌شود. <br />
البته تبر کوهنوردی که در سمت چپ عکس زیر است وزن کمی دارد و برای چوب‌های کوچک می‌توانید از آن استفاده کنید اما همانطور که گفته شد حمل آن بیشتر یک بار اضافه است مگر در مواقعی که بدانید حتما به آن نیاز می‌شود. 
</P>

<p>
  <img src="/assets/images/tools/25.jpg" alt="mhkarami97" />
</p>

<p>
  <img src="/assets/images/tools/26.jpg" alt="mhkarami97" />
</p>

<p>
  <img src="/assets/images/tools/27.jpg" alt="mhkarami97" />
</p>

<p>
  <img src="/assets/images/tools/28.jpg" alt="mhkarami97" />
</p>

<p>
  <img src="/assets/images/tools/29.jpg" alt="mhkarami97" />
</p>

<p>
  <img src="/assets/images/tools/30.jpg" alt="mhkarami97" />
</p>

<p>
  <img src="/assets/images/tools/31.jpg" alt="mhkarami97" />
</p>

<p>
  <img src="/assets/images/tools/32.jpg" alt="mhkarami97" />
</p>

<p>
  <img src="/assets/images/tools/32.jpg" alt="mhkarami97" />
</p>

<p>
  <img src="/assets/images/tools/33.jpg" alt="mhkarami97" />
</p>

<p>
  <img src="/assets/images/tools/34.jpg" alt="mhkarami97" />
</p>

<p>
  <img src="/assets/images/tools/35.jpg" alt="mhkarami97" />
</p>

<p>
  <img src="/assets/images/tools/36.jpg" alt="mhkarami97" />
</p>

<p>
  <img src="/assets/images/tools/37.jpg" alt="mhkarami97" />
</p>

<p>
  <img src="/assets/images/tools/38.jpg" alt="mhkarami97" />
</p>

<p>
  <img src="/assets/images/tools/39.jpg" alt="mhkarami97" />
</p>

<p>
  <img src="/assets/images/tools/40.jpg" alt="mhkarami97" />
</p>

<p>
  <img src="/assets/images/tools/41.jpg" alt="mhkarami97" />
</p>

<p>
  <img src="/assets/images/tools/42.jpg" alt="mhkarami97" />
</p>

<p>
  <img src="/assets/images/tools/43.jpg" alt="mhkarami97" />
</p>

<p>
  <img src="/assets/images/tools/44.jpg" alt="mhkarami97" />
</p>

<p>
  <img src="/assets/images/tools/45.jpg" alt="mhkarami97" />
</p>

<p>
  <img src="/assets/images/tools/46.jpg" alt="mhkarami97" />
</p>

<p>
  <img src="/assets/images/tools/47.jpg" alt="mhkarami97" />
</p>

<p>
  <img src="/assets/images/tools/48.jpg" alt="mhkarami97" />
</p>

<p>
  <img src="/assets/images/tools/49.jpg" alt="mhkarami97" />
</p>

<p>
  <img src="/assets/images/tools/50.jpg" alt="mhkarami97" />
</p>

</div>